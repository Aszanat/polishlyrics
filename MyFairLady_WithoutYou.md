# Na nic ty

_Musical_: _My fair lady_

_Tytuł_: _Without you_

Ale ze mnie głąb, tępy, pomylony głąb

Co myślał, żeś ty to noc i dzień

Ale ze mnie głąb, ciemny, kapuściany głąb

Pusty zakuty zgłupiały pień


Wiedz, mój gadulski panie, więc

Mój świat nie wokół ciebie kręci się


Wiośnie, by wrócić znów na nic ty

Anglii, by trwać wciąż tu na nic ty

Drzewom, by wzwyż się wznieść

Morzu, by fale nieść

Ciastkom, by wciąż je jeść na nic ty


Sztuce, by tworzyć ? na nic ty

Nawet Keatsowi ? na nic ty

I Hiszpanii, gdzie mży, w czasie tych dżdżystych dni

Nawet jej w taki czas na nic ty

Na nic ty


Ty, coś uczył słusznych brzmień

Idź brzmieć sam już z chrząszczem, w trzcinie w Szczebrzeszynie

Władcom, by trzymać tron na nic ty

Wieży, by zabić w dzwon na nic ty

I bez szczególnych strat, 

nam, by utrzymać ład, 

na nic ty


Bez twego pchnięcia strumień płynie w dół

Bez twego drgnięcia stoją szczyty gór

I chmury nie czekają na twój znak

A skoro one dają radę, to i ja


Mi, by znaleźć swój dom na nic ty

Choćbyś krzyczał i klął na nic ty

Wracaj więc do swych spraw

Mi, by wzbić się do gwiazd na nic ty
